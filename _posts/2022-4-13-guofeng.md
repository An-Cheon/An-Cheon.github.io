---
layout: post
title: 国风
categories: [Books, Poetry]
tags: []
---
#### 士之耽兮， 犹可说也。 女之耽兮， 不可说也。
#### 正月繁霜， 我心忧伤。
<!-- more -->
关关雎鸠， 在河之洲。 窈窕淑女， 君子好逑。

窈窕淑女， 寤寐求之。

求之不得， 寤寐思服。 悠哉悠哉， 辗转反侧。

我姑酌彼兕觥， 维以不永伤。

汉有游女， 不可求思。 汉之广矣， 不可泳思。 江之永矣， 不可方思。

未见君子， 惄如调饥。

未见君子， 忧心忡忡。 亦既见止， 亦既觏止， 我心则降。

未见君子， 我心伤悲。 亦既见止， 亦既觏止， 我心则夷。

谁谓雀无角！ 何以穿我屋？ 谁谓女无家， 何以速我狱？ 虽速我狱， 室家不足！

摽有梅， 其实七兮。 求我庶士， 迨其吉兮。

不我以， 其后也悔！

野有死麕 ， 白茅包之。 有女怀春， 吉士诱之。

林有朴樕， 野有死鹿。 白茅纯束， 有女如玉。

耿耿不寐， 如有隐忧。 微我无酒， 以敖以游。

日居月诸， 胡迭而微？ 心之忧矣， 如匪浣衣。 静言思之， 不能奋飞。

终风且暴， 顾我则笑。 谑浪笑敖， 中心是悼。

终风且霾， 惠然肯来。 莫往莫来， 悠悠我思。

死生契阔， 与子成说。 执子之手， 与子偕老。

我之怀矣， 自诒伊阻。

及尔同死。

思须与漕， 我心悠悠。 驾言出游， 以写我忧。

出自北门， 忧心殷殷。 终窭且贫， 莫知我艰。 已焉哉！ 天实为之， 谓之何哉！

北风其凉， 雨雪其雱。

莫赤匪狐， 莫黑匪乌。

静女其姝， 俟我于城隅。 爱而不见， 搔首踟蹰。

手如柔荑， 肤如凝脂， 领如蝤蛴， 齿如瓠犀， 螓首蛾眉。 巧笑倩兮， 美目盼兮。

乘彼垝垣， 以望复关。 不见复关， 泣涕涟涟。 既见复关， 载笑载言。 尔卜尔筮， 体无咎言。

桑之未落， 其叶沃若。 于嗟鸠兮， 无食桑葚。 于嗟女兮， 无与士耽。 士之耽兮， 犹可说也。 女之耽兮， 不可说也。

桑之落矣， 其黄而陨。 自我徂尔， 三岁食贫。 淇水汤汤， 渐车帷裳。 女也不爽， 士贰其行。 士也罔极， 二三其德。

三岁为妇， 靡室劳矣。 夙兴夜寐， 靡有朝矣。 言既遂矣， 至于暴矣。 兄弟不知， 咥其笑矣。 静言思之， 躬自悼矣。

及尔偕老， 老使我怨。 淇则有岸， 隰则有泮。 总角之宴， 言笑晏晏。 信誓旦旦， 不思其反。 反是不思， 亦已焉哉！

愿言思伯， 甘心首疾。

焉得谖草？ 言树之背。 愿言思伯， 使我心痗。

投我以木瓜， 报之以琼琚。 匪报也， 永以为好也。

行迈靡靡， 中心摇摇。

知我者， 谓我心忧； 不知我者， 谓我何求。

有女仳离， 嘅其叹矣。 嘅其叹矣， 遇人之艰难矣！

我生之后， 逢此百罹， 尚寐无吪。

彼采葛兮， 一日不见， 如三月兮！

穀则异室， 死则同穴。 谓予不信， 有如皦日。

丘中有李， 彼留之子。 彼留之子， 贻我佩玖。

遵大路兮， 掺执子之袪兮， 无我恶兮， 不寁故也。

子惠思我， 褰裳涉溱。 子不我思， 岂无他人？ 狂童之狂也且！

风雨凄凄， 鸡鸣喈喈。 既见君子， 云胡不夷？

青青子衿， 悠悠我心。 纵我不往， 子宁不嗣音？

心之忧矣， 其谁知之？ 其谁知之， 盖亦勿思！

岂曰无衣？ 七兮。 不如子之衣， 安且吉兮。

予美亡此， 谁与？ 独处。

夏之日， 冬之夜。 百岁之后， 归于其居。

蒹葭苍苍， 白露为霜。 所谓伊人， 在水一方。 溯洄从之， 道阻且长。 溯游从之， 宛在水中央。

未见君子， 忧心钦钦。 如何如何？ 忘我实多！

子之汤兮， 宛丘之上兮。 洵有情兮， 而无望兮。

月出皎兮， 佼人僚兮。 舒窈纠兮， 劳心悄兮。

庶见素冠兮， 棘人栾栾兮， 劳心慱慱兮。

庶见素衣兮， 我心伤悲兮， 聊与子同归兮。

兄弟阋于墙， 外御其务。 每有良朋， 烝也无戎。

心之忧矣， 不可弭忘。

正月繁霜， 我心忧伤。

念我独兮， 忧心京京。 哀我小心， 癙忧以痒。
