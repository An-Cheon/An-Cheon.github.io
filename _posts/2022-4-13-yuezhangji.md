---
layout: post
title: 乐章集
categories: [Books, Poetry]
tags: []
---
#### 泪流琼脸，梨花一枝春带雨。
<!-- more -->
留恋处、兰舟催发。执手相看泪眼，竟无语凝噎。念去去、千里烟波，暮霭沈沈楚天阔。

多情自古伤离别。更那堪、冷落清秋节。今宵酒醒何处，杨柳岸、晓风残月。此去经年，应是良辰、好景虚设。便纵有、千种风情，更与何人说。

伫倚危楼风细细。望极春愁，黯黯生天际。草色烟光残照里。无言谁会凭阑意。

拟把疏狂图一醉。对酒当歌，强乐还无味。衣带渐宽终不悔，为伊消得人憔悴。

玉砌雕阑新月上。朱扉半掩人相望。

酒力渐浓春思荡。鸳鸯绣被翻红浪。

对潇潇、暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。唯有长江水，无语东流。

不忍登高临远，望故乡渺邈，归思难收。叹年来踪迹，何事苦淹留。想佳人、妆楼颙望，误几回、天际识归舟。争知我、倚阑干处，正恁凝愁。

从前早是多成破。何况经岁月，相抛嚲。假使重相见，还得似、旧时么。悔恨无计那。迢迢良夜，自家只恁摧挫。

秀香家住桃花径。算神仙、才堪并。层波细翦明眸，腻玉圆搓素颈。爱把歌喉当筵逞。遏天边、乱云愁凝。言语似娇莺，一声声堪听。

金炉麝袅青烟，凤帐烛摇红影。无限狂心乘酒兴。这欢娱、渐入嘉境。犹自怨邻鸡，道秋宵不永。

万种思量，多方开解，只恁寂寞厌厌地。系我一生心，负你千行泪。

世间尤物意中人。轻细好腰身。香帏睡起，发妆酒酽，红脸杏花春。

娇多爱把齐纨扇，和笑掩朱唇。心性温柔，品流详雅，不称在风尘。

王孙动是经年去，贪迷恋、有何长。万种千般，把伊情分，颠倒尽猜量。

算等闲、酬一笑，便千金慵觑。常只恐、容易蕣华偷换，光阴虚度。

满搦宫腰纤细。年纪方当笄岁。刚被风流沾惹，与合垂杨双髻。初学严妆，如描似削身材，怯雨羞云情意。举措多娇媚。

争奈心性，未会先怜佳婿。长是夜深，不肯便入鸳被。与解罗裳，盈盈背立银釭，却道你但先睡。

当初聚散。便唤作、无由再逢伊面。近日来，不期而会重欢宴。向尊前，闲暇里，敛著眉儿长叹。惹起旧愁无限。

奈你自家心下，有事难见。待信真个，恁别无萦绊。不免收心，共伊长远。

望京国。空目断、远峰凝碧。

泪流琼脸，梨花一枝春带雨。

念吴邦越国，风烟萧索在何处。独自个、千山万水，指天涯去。

遥夜香衾暖，算谁与。知他深深约，记得否。

几时得归来，香阁深关。待伊要、尤云殢雨，缠绣衾、不与同欢。尽更深、款款问伊，今后敢更无端。

别来也拟不思量，争奈馀香犹未歇。

咫尺凤衾鸳帐，欲去无因到。虾须窣地重门悄。认绣履频移，洞房杳杳。强语笑。逞如簧、再三轻巧。

梳妆早。琵琶闲抱。爱品相思调。声声似把芳心告。隔帘听，赢得断肠多少。恁烦恼。除非共伊知道。

留不得。光阴催促，奈芳兰歇，好花谢，惟顷刻。彩云易散琉璃脆，验前事端的。

风月夜，几处前踪旧迹。忍思忆。这回望断，永作终天隔。向仙岛，归冥路，两无消息。

薄情漫有归消息，鸳鸯被、半香消。试问伊家，阿谁心绪，禁得恁无憀。

当初为倚深深宠，无个事、爱娇嗔。想得别来，旧家模样，只是翠蛾颦。

别后无非良夜永。如何向、名牵利役，归期未定。算伊心里，却冤成薄幸。

免鸳衾、两恁虚设。
