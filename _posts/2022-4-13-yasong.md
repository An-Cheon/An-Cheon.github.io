---
layout: post
title: 雅颂
---
#### 天之生我， 我辰安在？
#### 忘我大德， 思我小怨。
<!-- more -->
民莫不逸， 我独不敢休。 天命不彻， 我不敢效我友自逸。

弁彼鸒斯， 归飞提提。 民莫不穀， 我独于罹。 何辜于天？ 我罪伊何？ 心之忧矣， 云如之何！

我心忧伤， 惄焉如捣。 假寐永叹， 维忧用老。 心之忧矣， 疢如疾首。

天之生我， 我辰安在？

心之忧矣， 不遑假寐。

昊天已威， 予慎无罪。 昊天泰幠， 予慎无辜。

将恐将惧， 维予与女。 将安将乐， 女转弃予。

忘我大德， 思我小怨。

鲜民之生， 不如死之久矣。 无父何怙？ 无母何恃？ 出则衔恤， 入则靡至。

秋日凄凄， 百卉具腓。 乱离瘼矣， 爰其适归？

君子作歌， 维以告哀。

无将大车， 祇自尘兮。 无思百忧， 祇自疧兮。

二月初吉， 载离寒暑。 心之忧矣， 其毒大苦！ 念彼共人， 涕零如雨。 岂不怀归？ 畏此罪罟！

鼓钟于宫， 声闻于外。 念子懆懆， 视我迈迈。

哲夫成城， 哲妇倾城。 懿厥哲妇， 为枭为鸱。 妇有长舌， 维厉之阶。 乱匪降自天， 生自妇人。 匪教匪诲， 时维妇寺。

妇无公事， 休其蚕织。